#lavatricidide

Indicazioni d'uso funzionali e civili per il gruppo lavatrici di via Tucidide 56 Milano
========

Ciao! Benvenuto nel gruppo lavatrici. Innanzitutto se sei appena arrivato fai subito così:

1] Segna il tuo nome e numero di telefono sulla lista. Se vuoi puoi segnare la checkbox per essere iscritto al gruppo whatsapp [consigliato per organizzarci ancora meglio tutti insieme].

2] Scegli fino ad un massimo di quattro turni liberi dal nostro calendario settimanale e scrivi su ognuno il tuo nome. Ogni lavatrice ha un calendario separato e i turni durano 3H ciascuno: puoi sceglierli come vuoi tu: tutti di fila lo stesso giorno, tutti separati, alcuni su una lavatrice e gli altri sull'altra [sempre per un massimo di quattro turni in totale a settimana], etc...

3] Leggi bene le indicazioni d'uso qui sotto e rispetta gli orari degli altri. È responsabilità tua come di tutti gli altri rendere la nostra vita semplice e tranquilla anche nell'uso delle lavatrici ;)

Alcuni spunti per una condivisione funzionale e civile delle lavatrici
--------

1] Nel scegliere i turni tieni conto che se vorrai fare lavaggi con asciugatura i tempi di un singolo carico eccedono ampiamente le 3H: ti conviene segnare i tuoi turni di seguito due a due.

2] Prima di fare un carico assicurati di aver tolto ogni elemento estraneo dai tuoi vestiti [cinture, monete, scontrini, etc...] e fai attenzione a non eccedere nel caricare la lavatrice. Versa con attenzione detersivi e ammorbidenti senza sporcare e scegli bene il programma di lavaggio. Alla fine di ogni lavaggio lascia le lavatrici pulite come le hai trovate e se lo ritieni opportuno svuota il filtro in basso per assicurare un buon funzionamento anche al prossimo turnista.

3] In via eccezionale puoi fare dei lavaggi [il più breve possibili] anche "fuori turno", ovvero negli spazi dove non c'è segnato nessuno. Fai attenzione a non "invadere" i turni degli altri regolandoti bene con i tempi del tuo carico e ricordati di lasciare scritto in ogni caso il tuo nome sul quaderno sopra la lavatrice.

4] In casi di emergenza puoi contattare altri lavandai come te per chiedere loro di "invadere" parte del loro turno con un tuo carico. Procedi a farlo partire soltanto se hai ottenuto la loro autorizzazione e ricordati di specificare sul quaderno [vedi punto precedente] il loro consenso.

5] Se trovi la lavatrice carica ferma all'inizio del tuo turno telefona al turnista precedente [o al fuori turno che la stava usando e ha lasciato il proprio nome sul quaderno] facendo presente che sta invadendo il tuo turno e accordatevi fra di voi di conseguenza.

6] Se trovi la lavatrice carica ancora in funzione all'inizio del turno turno vedi il punto precedente con il seguente accorgimento: se ti trovi nella situazione di dover fermare il lavaggio ruota la ghiera su OFF e fai partire il lavaggio rapido da 14 minuti. In questo modo la lavatrice farà centrifuga e scarico in modo che tu possa tranquillamente togliere il carico "clandestino" e far partire il tuo.

7] Se durante il funzionamento accadesse qualcosa di anomalo segna tutto sul quaderno e - se sei iscritto - sul gruppo whatsapp: è tua responsabilità far presente tutti i dettagli anche nel caso avessi causato tu il danno. Fai attenzione a scollegare la spina della relativa lavatrice se noti problemi di tipo elettrico o non sei sicuro sulla sicurezza della macchina stessa.

8] Se pensi di assentarti per uno o soprattutto più giorni durante i quali avrai turno puoi fare un favore a tutti quanti e scriverlo sul quaderno sopra la relativa lavatrice e nel caso anche sul gruppo whatsapp. Ricordati del karma! :)

Note finali
--------

Nel caso avessi qualsiasi domanda non esitare a scriverla e ogni mistero ti sarà svelato. Basta davvero poco per avere a disposizione le lavatrici quando preferisci rispettando sempre i turni degli altri. Fai sempre buon uso delle macchine e sii disponibile nei confronti degli altri quando possibile. Affidati allo spirito amichevole dei tuoi compagni d'avventura di via Tucidide e ogni cosa andrà per il verso giusto. Davvero! :)
